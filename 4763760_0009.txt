COMMENTATIONIS PINDARICAE

EMENDATIONIS STUDIOSAE ATQUE EXPLANATIONIS·
LIBER SINGULARIS

Amnem manuum loo! sumn mumioni.

SCRIPSIT

JOH. JOS. D* SCHWICKERT‚

PROFESSOR.

I.

Carminis olympici X (XI) in libris omnibus et quotquot eorum manibus scripti et quotquot
typis impressi preli opera sunt versus 4—ss ita fere exhibentur:

εἰ δὲ σὺν πόνῳ τις εὖ πράσσοι, μελιγάρυες ὕμνοι
ὑστέρων ἀρχὰ λόγων

τέλλεται καὶ πιστὸν ὅρκιον μεγάλαις ἀρεταῖς.

Grammatici quos corruptela qua hic locus affectus est quamvis aperta lateret, cum de verbo
finito ad Pluralem illum numerum μελιγάρυες pertinente propter singularem τέλλεται misere laborarent
seseque torquerent, expedire se decreverunt omni difficultate illo quod ita vocitare consueverunt
schemate Pindarico, quo alias quoque temere atque immodice sunt usi. Vi autem formulae eo
nomine significatae subiecti alicuius sive masculini sive feminini generis posito Plurali numero verbum
in singulari numero poni eadem ratione perhibetur, quae locum habet in plurali numero subiecti
cuiusquam generis neutrius. Atque hic loci maxime eum eiusmodi rem nobis esse Pindarico schemate

