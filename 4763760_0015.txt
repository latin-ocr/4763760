7

vel illud alterum λαχοῖσαν, quorsum, quaeso, spectabit compellatio huiusmodi: vos appello quae incolitis
sedem quandam ubi sunt pulli equini atque ii speciosi, quandoquidem Cephisi vobis aquae sorte
obvenerunt. Quid, inquam, hoc rei esset?

Numquid igitur ab aqua potissimum pulli suam habent equorum formam speciemque, an vero
in ea re generosus equinorum fetus pullorum alendus vertatur inprimis, ut bonam maxime aquam
praesto iis habeamus! Hoc quidem dicam bellissimum! Quanto vero sanius atque consideratius erit,
praedium nostrum Musarum illud magnificam atque opimam ylebam suam (τὴν καλὴν βῶλον) eximiae
irrigationi ὑδάτων Καφισίων fluenti acceptam referre potius quam pullos cuiquam vel optimae aquae.
Consequitur inde e ΚΑΛΛΙΒΩΛΟΝ, vitio quodam irrepente in membranam. factum esse illud
ΚΑΛΛΙΓΩΛΟΝ, quae postea rima a scriba nescio quo expleta est ita ut fieret ΚΑΛΛΙΠΩΑΟΝ, quod
adeo sit in promptu cuivis, ut haud equidem de ea re iam amplius aut cunctandum aut concertandum
esse statuam.

Certissimum autem esse ab ipso poeta fluxisse non ab alio quoquam illud καλλιβῶλον, argumento
idem evincitur potentissimo similis loci huius: Pyth. XII, 26—27 τοὶ παρὰ καλλιχόρῳ ναίοισι πόλει
Χαρίτων, Καφισίδος ἐν τεμένει, κ. τ. ἑ. Nam Χάριτες non eo quod ibidem pullos speciosos invenire
potuerant convertere decreverant τὴν ἐν Καφισίδος τεμένει πόλιν in illam καλλίχορον, verum propterea
maxime, quod ibidem spatiosum atque ex omnium rerum ubertate otiosissimorum hominum refertissimum
χῶρον erant nactae. Quid vero Musis, non modo cum pullis potissimum equinis sed etiam cum
equorum omni genere rei est? Valde enirn vero hoc ego vereor, ne illud ad summum equi illi
pullini egregie calleant ut ἐν τεμένει Καφισίδος, petulanter se circumagentes, choreas Χαρίτων ne
disturbare potuissent. Atque, ut jam satietatis vitandae causa concludam, ob eam, opinor, causam
sedes erat Musarum in iugeribus tam praeclarae sationis atque opimae collocata, quod sibi Cephisi
perquam eximiae facta erat rigationis copia. Quae cum ita sint, necessario liquebit, non hoc porro
ΛΑΧΟΪΕΑΙ, verum illo vocabulo ΛΑΧΟΪ( ΑΝ = λαχοῖσαν detrimentum quoddam membranae ex
vetustatis aliqua injuria illatum probe sarciri. — αἵτε poetarum more positum est pro αἲ neque
quidquam habet offensionis. Ordo autem sic fuerit struendus: αἵτε ναίετε ἕδραν καλλίβωλον λαχοῖσαν
Καφισίων ὑδάτων κ. τ. λ.

V. 3 ἀοίδιμοι βασ. non id est, quod forte putaveris: diyni qui canantur verum hoc: canendi
principatu atque summa facultate poetarum animis ad canendum vehementer commovendorum praestabiles
atque potentissimae, reines des chants puissantes d'inspiration au service des poetes. cf. Nemeon III, 79
πόμ’ ἀοίδιμον κ. τ. ἑ. potio efficacissima haustu suo poetarum ad inflammandos sensus motusque animorum
mentium admovendarum: un breavaye qui a de Za puissance pour le ebant, breuvaqe puissant d’inspiration
lyrique cf. Pind. fragm. Prosod. 67 (60) πρὸς Ὀλυμπίου Διός σε . . . . κλυτὸμαντι Πυθοῖ, λίσσομαι,
Χαρίτεσσί τε καί σὺν Ἀφροδίτᾳ, ἐν ζαθέω μὲ δέξαι χορῷ ἀοιδίμων Πιερίδων προφάταν, ubi satis per se
est perspicuum, poetam non eius rei causa Apollini precari, ut accipere se velit Pieridum interpretem
atque praeconem (προφάταν = προφήτην), quod eaedem sint carminibus atque laudationibus dignissimae
neque maiis, quod si cum Ty. Mommsenio, Bergkio aliis scripseris ἀοίδιμον, idcirco quod sit ipse
perquam dignus qui cantibus praedicetur atque efferatur, verum propterea duntaxat, quod aut illae
aut ipse summam habeat potentissimorum carminum efficientiam, quibus effingendis oratione suorum
formulas verborum oblaturum se esse profitetur. Ceterum ne id quidem verum est, scribendum esse
ἀοίδιμον, cum eo loeo de quo iam sermonem instituimus appareat, esse appositum illud non vocis
προφάταν verum Πιερίδων, ita ut iam corrigendum ἀοιδίμων esse videatur, praesertim cum eius
potissimum rei causa Pindarus se Musis suarum operae virium praestandae esse gestientem prolo-
quitur, quod sibi quidem honorificentissimum esse futurum intelligit, si se caeteris potiore Musae
tanquam instrumento voluissent uti, quippe quae mirificae sint poeticae inflammationis animorum
effectrices atque quibusvis aliis carminum fundendorum potentissima facultate superiores. — λιπαρᾶς

